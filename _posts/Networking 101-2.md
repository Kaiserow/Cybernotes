Wireless Networks

GPS (Global Positioning System) -> Günümüzde kullanılan bir akıllı telefon uydudan sinyal alarak 10 metrelik bir hata payıyla mevcut konumunuzu hesaplayabilir. Bu sisteme biz genel olarak GPS diyoruz.

Wi-Fi (Wireless Fidelity) -> İnternete bağlanmak için kablosuz bir bağlantı türüdür. Bir kablosuz cihaz radyo frekansları aracılığı ile internete bağlanmak için bir accsess pointe (erişim noktasına) ihtiyaç duyar. Bu internet bağlantısını başka kablosuz cihazlarla paylaşmak için bir hotspot noktası oluşturulabilir ve böylece diğer cihazlar da internete bağlanabilir.

Bluetooth -> Düşük güce sahip ve kapsama alanı düşüktür. Kablosuz kulaklık, saat, mikrofon gibi donanımları kablolu olarak kullanmaya alternatif sağlayan bağlantı türüdür. Bluetooth çok yakın mesafeden de olsa veri aktarımına elektromanyetik sinyaller aracılığı ile olanak tanır. Ayrıca bluetooth, bir mobil cihazdaki ağ bağlantısını başka bir mobil cihaza veya bilgisayara aktarmak için "Tethering" yöntemini kullanabilir. Tethering sadece bluetootha özgü değildir, aynı zamanda USB ve Wi-Fi aracılığı ile de bir cihazdan başka bir cihaza ağ bağlantısı aktarılabilir.

NFC (Near Field Communication) -> Adından da anlaşılacağı üzere çok yakın mesafeden veri aktarımına olanak tanır. Örneğin bir telefon ile ödeme sistemine bağlanılarak ödeme yapılabilir.


WLAN (Wireless Local Area Network)


Bir ağda temel olarak bağlantıyı sağlamak için router kullanılır. Günümüzdeki modemler içinde hali hazırda zaten router içerdiği için genelde bu tabirler birbirine çok karıştırılır. Fakat modem dijital veriyi analog sinyallere çeviren bir cihazken router ağlar arası veri trafiğini yönlendirdiğinden ikisinin farklı işlevleri vardır. Tipik olarak bir routerin iki farklı portu (giriş noktası) vardır;

Ethernet Ports -> Aynı zamanda LAN olarak da isimlendirilen bu port yerel ağdaki cihazları birbirine bağlar. Ağa kablolu olarak bağlantı sağlayan her cihaz ethernet portlarına tek tek bağlanarak aynı ağa dahil olur.

Internet Port -> İnternet portu, yerel ağı diğer bir ağa bağlayan yani internete bağlayan bir bağlantı noktasıdır. Bu portun genelde WAN (Wide Area Network) olarak isimlendirildiğini görebilirsiniz.

Kablolu bağlantı noktalarına ek olarak bir router anten kullanarak kablosuz cihazlar için kablosuz bir erişim noktası görevi görerek onların ağa dahil olmasına olanak tanıyabilir.

Wired Networks

Kablolu ağlarda genelde ethernet protokolü kullanılır. Ethernet yerel ağda kablolu iletişimi sağlamaya yarayan bir teknolojidir. Birbirine kablolu olarak bağlanan cihazlarda genelde unsheilded twisted pair ethernet kabloları kullanılır. Bu kabloların bükümklü olmasının sebebi interference'ı (paraziti) azaltarak sinyallerin bozulmasının önüne geçmektir. Aynı zamanda bu kablolar genelde uç kısımlarında RJ-45 olarak isimlendirilen connectorler ile birlikte satılır. Bu connectorler yüksek hızda ve daha düşük parazit riskli bir bağlantı sağlanmasına olanak tanır. Bu kablolar Cat5e, Cat6, Cat7 ve Cat8 gibi farklı ve gelişmiş özellikler sunan kategorilere ayrılmıştır. Temel olarak hepsi 4 bükümlü kablo çiftinden oluşmaktadır yani toplamda 4x2 = 8 kablo içerirler. Kategoriyi ifade eden sayı arttıkça genelde daha yüksek hızda bağlantılardan, daha iyi parazit korumasından ve dayanıklılıktan bahsedilebilir.

Bunların yanında coaxial kablolar da LAN bağlantıları için kullanılır. Coaxial kablolar, bakır kablonun üstünde yalıtım tabakaları ve onların üstüne de metal bir boru ile çevrilmiş şekilde üretilir. En dış kısmında da ayrıca bir yalıtım kılıfı ya da ceketi vardır.

Fiber optik kablolar da aynı zamanda LAN'ler için tercih edilebilir. İnsan saçı kadar ince cam veya plastik bir telden oluşan fiber optik kablolar çok yüksek hızda bağlantılar sağlayabilir ve uzun mesafeler arasında iletişime olanak tanıyabilir.

Wireless Standarts

Kablosuz cihazların iletişime geçebilmesi için bir takım standartlar geliştirilmiştir. Vernin nasıl transfer edileceği gibi şeyleri belirleyen bu standartlardan sorumlu ana organizasyon Institute of Electrical and Electronics Engineers'dır. (IEEE) 

IEEE 802.11 standartı WLAN ortamını yönetmektedir. Ayrıca LAN'ler için kullanılan bu standartlar 2.4GHz ile 5GHz frekans bandını kullanmaktadır. Bu standarta ait olup bu frekans band aralığını kullanan tüm kablosuz teknolojilere Wi-Fi adı verilir. 

Kablosuz LAN cihazlarını test eden bir başka kuruluş da Wi-Fi Alliance'dır. Üstünde Wi-Fi logosu bulunan her cihazın standartları karşıladığı ve aynı standartları karşılayan diğer cihazlarla beraber o cihazın birlikte çalışabileceği anlamına gelir.

Wireless Settings

Router ya da modem arayüzleri bize yapılandırabileceğimiz wireless ayarlar sunar (Modem arayüzünüze, internet sağlayıcınızın arayüzünüz için atamış olduğu IP'yi aratarak ulaşabilirsiniz.) Bu ayarlardan bazıları şunlardır;

Network Mode: Hangi teknolojinin yani standartın kullanıldığını ifade eder. Örneğin 802.11b, 802.11g ya da mixed mode şeklinde eski ve yeni standartlara sahip farklı cihazların aynı ağda çalışmasını sağlayacak şekilde ayarlanabilir. Bunun haricinde legacy modu ise sadece eski cihazların bağlanabilmesine olanak tanır. 

NOT: Bir ağdaki cihazların aynı standartları kullanması hız açısından maksimum verimliliği sağlayacağından farklı standartlı cihazların ağa dahil edilmesi ağın performansını olumsuz etkileyebilir.

Network Name (SSID): WLAN'i tanımlayan isimdir. Aynı ağa bağlı cihazların SSID'leri de aynıdır. SSID adını manuel olarak bırakmak isimde üreticinin adı ve ürünün modeli gibi bilgileri içerebileceğinden güvenlik açısından risk teşkil edebilir. Bu yüzden SSID isminin değiştirilmesi tavsiye edilir.

Standart Channel: Belirli bir frekans bant aralığındaki kanalı seçmeye olanak tanır. Varsayılan olarak Accsess Point'in kullanılacak en uygun kanalı belirleyebilmesi için otomatik olarak ayarlanmıştır.

SSID Broadcast: SSID broadcastine izin verilip verilmeyeceği belirlenebilir. Bunun ne anlama geldiğini daha ilerleyen zamanlarda değineceğiz ama kısaca bahsetmek gerekirse; kablosuz cihazlara belirli aralıklarla SSID yayını yapılır. Bu sayede cihazlar hangi ağların mevcut olduğunu görebilir ve gerekli kimlik doğrulama işlemleri sağlandığında o ağlara bağlanabilir. Eğer SSID yayını kapalıysa SSID manuel olarak girilmelidir. Meşru olmayan kullanıcılar için SSID yayını kapatarak ağın görünürlülüğünü engellemeye çalışmak pek işe yarar bir yöntem değildir. Aksine meşru kullanıcıların ağa ulaşması zorlaşırken kötü niyetli aktörler SSID'yi farklı yollardan elde edebilir. Bunun yerine ağı korumanın yegâne yolları güçlü şifreleme yöntemleri ile kimlik doğrulama kullanmaktır.

Communication Protocols

Nasıl insanların günlük hayatta iletişime geçebilmesi için belirli başlı kurallar gerekiyorsa (aynı dilin konuşulması gibi) cihazların da ağlarda iletişime geçebilmesi için protokollere ihtiyacı vardır. Aynı ağda bulunan cihazlar aynı dili konuşan insanlar gibi aynı protokolleri anlayabilir ve bunlarla iletişime geçebilir. Yerel ağda bu düzenin sağlanabilmesi için protokollerin belirli karakteristik özellikleri vardır;

Message Format -> Bir mesaj gönderilirken belirli bir yapıda gönderilmelidir. Bu yapı bir paketin içindeki bilgilerin genel olarak iskeletini oluşturur. Mesajın formatı mesajın tipine ve gönderilmek için kullanıldığı kanala bağlıdır.

Message Size -> Mesaj boyutu fazla uzunsa kaynaktan hedefe gönderilmeden önce daha küçük parçalara bölünerek iletilir. Bu sayede reliability (güvenirlik) sağlanmış olur.

Timing -> Ağda iletilecek bitlerin hızını belirler. Aynı zamanda bir host'un ne zaman veri göndereceğine de karar vermeye olanak tanır.

Encoding -> Mesajlar kaynaktan hedefe gönderilmeden önce gönderen tarafından bitlere dönüştürülür. Daha sonra bu bitler kullanılan ortama bağlı olarak ışık dalgaları ve elektrik sinyalleri gibi fiziksel iletim mekanizmalarına kodlanılarak (encoding) hedefe gönderilir. Veriler hedefe ulaştığı zaman bu sinyaller tekrardan bitlere dönüştürülerek (decoding) cihazlar tarafından okunur.

Encapsulation -> Ağ üstünde iletilen her mesaj gönderen ve alıcı bilgisi içermelidir aksi halde mesaj gönderilemez. Kaynak ve hedef bilgisi paketin "Header" denilen kısmına kapsüllenerek koyulur. Kapsülleme işlemi pakete yeni bir bilgi ekleme işlemidir. Kapsülleme işlemi sadece adresleme bilgileriyle sınırlı olmayıp bir çok bilgi ekleme işlemi bulunur. (Bunlar ileride ayrıca incelenecek)

Message Pattern -> Bazı iletimlerde sıradaki mesaj gönderilmeden önce, ondan önce gönderilen mesajın karşı tarafa ulaşıp ulaşmadığından emin olunması gerekir ve bunun için karşı tarafdan bir onay mesajı beklenir. Bu tür iletişimler request-response patternine sahiptir. Yani message pattern genel olarak bir iletişimde kullanılan patterni (modeli) ifade eder.

Cihazlar bağlı oldukları bir ağı nasıl görür?

Ağa yeni katılan bir cihaz ilk başta kendi adresleme bilgisi dışında o ağ hakkında hiçbir bilgiye sahip değildir. Cihaz bir ağa katıldığında IPv4, IPv6, MAC, Default Gateway ve DNS serverı adreslerine ihtiyaç duyar. Cihaz bu tür bilgileri DHCP adı verilen bir protokol sayesinde elde eder. (DHCP'den daha sonra ayrıntılı olarak bahsedilecek) Burada önemli olan bir cihazın ağı görebilmesi ve o ağda iletişime geçebilmesi için çeşitli  protokollere ihtiyaç duyduğunu anlayarak protokollerin ağ iletişimleri için ne kadar elzem olduğunu kavramaktır.


Communication Standarts


Standartlar, farklı tip cihazların birbirlerine bilgi gönderip bilgi almasını mümkün kılar. Örneğin belirli bir standart takip edilerek aynı anda hem bir e-mail biçimlendirilebilir, yönlendirilebilir hem de alınabilir. Bir insan başka birine bilgisayardan bir e-mail gönderirken alıcı kişi o e-mail'i bilgisayar ile aynı standartları kullanan mobil telefonundan görüntüleyebilir.


Bu standartların geliştirilmesi, onaylanması ve test edilmesi gibi çeşitli süreçleri yöneten farklı organizasyonlar faaliyet göstermektedir. Standartların geliştirilme ve onaylanma süreçlerinin her bir aşamasında bu süreçlere ilişkin bilgileri içeren kayıtlar "Request for Comments (RFC)" adı altında belgelenerek kayıt altında tutularak standartın evrim süreci incelenir. Bu RFC'ler "Internet Engineering Task Force (IETF)" tarafından yayınlanır ve yönetilir.



